Aplikazio protokoloa

Aplikazio hau bereziki sinplea da, are gehiago garraio mailan UDP erabiltzen duenez gero.
Aplikazioaren izaera dela eta ez dago komando, erantzun edo parametrorik definitu beharrik.
Gainera, aplikazioaren prozedura orokorra mezu trukaketa bakar bat besterik ez da: bezeroak datuak
bidaliko ditu UDP segmentu batean eta zerbitzariak datu berdinak bidaliko dizkio beste segmentu
batean.


Zerbitzaria

Aplikazio honetako zerbitzariak ez dauka berezitasun handirik. UDP socket batetik jasotzen
dituen datuak bufer batean gorde eta dauden moduan bidaliko dizkio igorleari socket beretik. Echo
aplikazioak normalean 7 portua erabili arren guk 50001 portua erabiliko dugu, normalean 7 portua
erabiltzeko administratzaile baimenak behar dira eta.


Bezeroa

Inplementatu beharreko bezeroak sarrera estandarretik irakurriko ditu datuak (horretarako erabili
fgets funtzioa) eta lerroak banan bana bidaliko dizkio zerbitzariari (zerbitzariaren IP helbidea
erabiltzaileak pasako dio argumentu bezala). Bidaltzen duen lerro bakoitzeko erantzuna jasotzeko
zain geratuko da eta behin mezua jasotakoan pantailan idatziko du. Garraio mailan UDP erabiliko
duenez bidalitako karaktere guztiak irakurketa bakarrean jasoko ditu.
Bezeroak prozedura amaitutzat emango du sarrera estandarretik EOF (fitxategi bukaera)
karakterea irakurtzean (fgets funtzioak NULL itzultzen du kasu honetan) edo erroreren bat gertatzendenean. Modu honetan bezeroaren sarrera estandarra fitxategi batera berbidera genezake arazorik
gabe. Teklatutik EOF adierazteko CTRL+D tekla konbinazioa erabiltzen da.
