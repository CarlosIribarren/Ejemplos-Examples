Aplikazio protokoloa

Aplikazio hau bereziki sinplea da, baina hala ere, bezero eta zerbitzariaren arteko komunikazio
egokia bermatzeko badira definitu beharreko hainbat kontu.
Aplikazioaren izaera dela eta ez dago komando, erantzun edo parametrorik definitu beharrik.
Definitu beharreko bakarra nolabaiteko prozedura orokorra da. Prozedura TCP konexio bat ezarriz
hasiko da. Puntu honetatik aurrera bezeroak datuak bidali ditzake eta zerbitzariak datuak irakurri
ahala inongo aldaketarik gabe bidaliko dizkio bezeroari. Prozedura amaitzeko bezeroak TCP
konexioa itxiko du.


Zerbitzaria

Aplikazio honetako zerbitzariak ez dauka berezitasun handirik. TCP konexio batetik jasotzen
duen guztia bufer batean gorde eta dagoen moduan bidaliko du konexio beretik. Echo aplikazioak
normalean 7 portua erabili arren guk 50002 portua erabiliko dugu, normalean 7 portuan irekiera
pasibo bat egiteko administratzaile baimenak behar dira eta.


Bezeroa

Inplementatu beharreko bezeroak sarrera estandarretik irakurriko ditu datuak (horretarako erabili
fgets funtzioa) eta lerroak banan bana bidaliko dizkio zerbitzariari (zerbitzariaren IP helbidea
erabiltzaileak pasako dio argumentu bezala). Bidaltzen duen lerro bakoitzeko erantzuna jasotzeko
zain geratuko da eta behin mezua jasotakoan pantailan idatziko du. Kontuz hemen, TCPk ez baitu
bermatzen espero diren karaktere guztiak irakurketa bakarrean jasoko direla! Dena den, bezeroakbadaki zenbat karaktere jaso behar dituen (bidalitako kopuru bera) eta beraz, behar adina irakurketa
egin beharko dira.
Bezeroak prozedura amaitutzat eman eta TCP konexioa itxiko du sarrera estandarretik EOF
(fitxategi bukaera) karakterea irakurtzean (fgets funtzioak NULL itzultzen du kasu honetan) edo
erroreren bat gertatzen denean. Modu honetan bezeroaren sarrera estandarra fitxategi batera
berbidera genezake arazorik gabe. Teklatutik EOF adierazteko CTRL+D tekla konbinazioa
erabiltzen da.
