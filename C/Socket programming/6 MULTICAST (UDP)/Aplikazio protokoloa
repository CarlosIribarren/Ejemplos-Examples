Aplikazio protokoloa

Praktika honetako aplikazio protokoloa oso sinplea da. Aplikazio honen helburu nagusia ikasleak
multicast helbideekin lan egiten duen programa bat inplementatzea denez, ez dauka funtzionalitate
interesgarririk. Hala ere, aukera emango du ikasle bakoitzak programa inplementatzen noiz bukatu
duen erregistratzeko.
Programa bidaltzailea periodikoki 10 karakteretako kodeak bidaliko ditu 224.0.0.11 IP multicast
helbideko 50007 portura. Programa bidaltzaileak erabiliko duen IP helbidea eta portua ezezagunak
dira, baina noski, berak bidalitako mezu bat jasotzean ezagutu ahalko dira.
Programa bidaltzaileak bidalitako kodea jasotzen duenak (programa jasotzailea) bidaltzaileari
mezu bat bidali beharko dio. Mezu honek bi atal izango ditu kateaturik. Lehenengo jasotako kode
berbera egongo da eta ondoren jasotzailea programatu duten ikasleen izenak.
Dena ondo joan bada zerbitzariak ikasleen izenak gordeko ditu datu base batean eta “OK”
mezuarekin erantzungo dio mezuaren igorleari (programa jasotzaileari). Bestela “ER” kodea
bidaliko dio. Kontuan izan mezu hauek ez direla bidaliko multicast helbidera, programa jasotzailea
erabiltzen ari den unicast helbidera baizik.


Jasotzailea

Inplementatu beharreko programak 224.0.0.11 IP multicast helbidera bidalitako mezuak
irakurtzeko gai izan beharko da. Behin mezu bat jasota (10 karakteretako kode bat) mezu honen
igorleari erantzun beharko dio. Erantzunean kodea eta ikaslearen izena bidali beharko ditu mezu
berberean. Mezu honek 2 bytetako erantzuna jasoko du: OK dena ondo joan bada edo ER kodea
okerra bada.
